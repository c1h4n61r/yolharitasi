> Son Güncelleme: 17.12.2018

## Nereden Başlamalıyım

Yazılım alanına giriş yapmak isteyen hemen hemen herkesin kafasında aynı soru var. Bu sorunun cevabı aslında temelde çok basit -'Bir yerden başla, süreç seni olman gereken yere doğru yönlendirecek.'- fakat en iyi şekilde bu durumu birlikte irdelemeye çalışacağız. Yazının en sonunda sizlere adım adım bir yol haritası sunacağım, içiniz rahat olsun :)

İlk irdelememiz gereken madde öğrenmeyi öğrenmek. Burada yazılım öğrenirken çok fazla yöntem mevcut. Bunlardan size en uygun olanını veya en zevk aldığınızı seçerseniz süreçte sizin için daha iyi olacaktır. Yöntemler ise şunlar;

* Bir kitap aracılığı ile öğrenme,
* Video kaynaklar aracılığı ile öğrenme,
* Birilerinden destek alarak öğrenme,
* Dökumantasyonu baştan okuyup öğrenme,
* Bir proje aracılığı ile öğrenme, gibi yöntemler mevcut.(Çoğaltılabilir şu an aklıma gelenler bunlar.)

Bu yöntemlerden hangisini seçerseniz seçin yazılım öğrenmek için temel şart **uygulama**. Yani öğrendiklerini hemen ve bol bol uygulaman gerekiyor yoksa dil öğrenmek gibi kısa süre sonra unutursun ve bu alanda uzman olman pekde mümkün olmaz.

Bilgisayar veya Yazılım Mühendisliği gibi bölümlere yazılım ile uğraşmış kişilerin dışında üniversiteye kadar hiç uğraşmamış kişilerde gelmektedir. Bunu üniversite hocaları bildiği için çok yazılıma giriş için çok önemli bir ders mevcut, o da **Algoritma** dersi. İlk öğrenmemiz gereken temel kavram Algoritma. Bir yazılım nasıl işler, hangi adımlar gerçekleşir gibi temel olan her şeyi öğrenmeyi sağlayan bir kavram.

Algoritma ve Akış Diyagramı kavramını en iyi şekilde öğrenip bol bol uygulama yaptıktan sonra sırada bu yaptıklarımızı bir programlama dili ile gerçekleştireceğiz. Dünyada tam olarak sayısını bilmemekle beraber yaklaşık olarak 500'den fazla programlama dili bulunmaktadır. İnsan ömrünün bunlarının hepsini öğrenmeye ömrünün yetmeyeceği gibi bizlerin bunların hepsinde uzman olma gibi bir lüksede sahip değiliz. Yazılım dillerinin bir listesine [buradan](http://www.wikizeroo.net/index.php?q=aHR0cHM6Ly9lbi53aWtpcGVkaWEub3JnL3dpa2kvTGlzdF9vZl9wcm9ncmFtbWluZ19sYW5ndWFnZXM) ulaşabilirsiniz. Hedefiniz bir veya en fazla iki tane yazılım dilinde uzman olmak ve kalanlarıda bir şeyler yapabilecek kadar, ne işe yaradığını, nerede ve ne zaman kullanımız gerektiğini bilecek kadar bilseniz yeter. Çünkü her programalam dilinin bir kullanım alanı ve kendisine göre bir dezavantajı var. Yani şöyle bir şey söz konusu bile değil "Abi X dili var ya efsane ya her şeyi yapıyorum bununla sende buna gel ne yapacan Y dilini" gibi bir söylem kesinlikle yanlış, aman diyim dikkat edelim.

Şu an(2018 için) yazılıma başlamak için en çok tavsiye edilen dil **Python**. Sizlerde bu dil ile başlayabilirsiniz. Peki başladım burada denilenleri öğrendim ve yaptım, daha sonra nasıl bir yol izlemeliyim. Eğer o noktaya geldiyseniz çok güzel hiç hız kesmeden belirlemeniz gereken şey hangi alanda uzman olmak istiyorsunuz. Yukarıda da belirttiğim gibi piyasada yüzlerce yazılım dilinin bulunmasının yanında yüzlerce de alan bulunmaktadır. Bizlerin yine hepsini uzman olmaya ne ömrü yeter ne de zamanı yeter öyle olunca kendinize bir tane alan belirlemeniz gerekir. Alan odaklı ilerlediğiniz taktirde zaten öğrenmeniz gereken diller ve yapılar direk olarak kendini belli edecektir.

Yazının özeti niteliğinde yol haritası ise şu şekilde;

1. Algoritma Kavramını ve Akış Diyagramı Kavramını Öğrenmek
  * [Yıldız Teknik Üniversitesi Algoritma ve Akış Diyagramları Dersi](http://www.yildiz.edu.tr/~wwwhid/TR/algoritma3.htm)
  * [Algoritma Nedir ve Algoritma Örnekleri](https://immibbilisim.com/blog/418/algoritma-nedir-algoritma-ornekleri)
  * [Algoritma ve Akış Diyagramı Örnekleri](https://www.yazilimbilisim.net/algoritma/algoritma-ve-akis-diyagrami-ornekleri/)
  * [Akış Diyagramı Örnekleri](https://www.algoritmaornekleri.com/category/akis-diyagrami/)
  * [Akış Diyagramı Örnekleri - 2](https://www.frmtr.com/programlama/5855165-akis-diyagramlari-icin-notlar-ve-ornekler.html)
  * [FlowChart Visual Programming Language](https://www.fullprogramlarindir.com/flowchart-visual-programming-full-turkce-indir-v3-01.html)(Akış Diyagramı İçin Gerekli Yazılım)

2. Python
  * [Python Programlama Dili](https://belgeler.yazbel.com/python-istihza/)
  * [Stanford Üniversitesi CS41: The Python Programming](https://stanfordpython.com/#lecture)

3. Yazılım Problemleri Çözmek
  * Etkinlikler, Topluluklar ve Daha Fazlası sayfasında bulunan Algoritma Soruları sekmesinde bulunan sitelerden herhangi birinden algoritma soruları çözerek algoritma kurma ve geliştirme yeteneğinizi geliştirebilirsiniz.

Diğer Kaynaklar:
* [Hangi Programlama Dil ile Başlamalıyım](http://www.borakasmer.com/hangi-programlama-dili-ile-baslamaliyim/)

**Not: Burada bulunan adımları tek tek uyguladığın taktirde faydasını görebilirsin. Akış diyagramı aşaması belki sana gereksiz gibi gelebilir emin ol hemen hemen Türkiye'de yazılım veya bilgisayar bölümünü okuyan herkes o dersi aldı. Burada belirttiğim adımlar üniversitede uygulanan adımlardır.**
