> Son Güncelleme: 18.12.2018

## Bu Bölümün/Alanın İş İmkanı Nedir?

Sanırsam en çok karşılaşılan sorulardan biride bu soru. Bu soruya şu şekilde cevap vermenin doğru olacağını düşünüyorum. Her alanın/bölümün iş imkanı mevcuttur. Burada şöyle bir parantez açmakta fayda var teknoloji geliştikçe bazı alanlar/bölümler yok olmaktadır, bu durum hariç. Elbette ki iş imkanı mevcut mu değil mi diye sorgulayıp araştırmak gerekir fakat bazı insanlar bunu abartıyorlar. Aslında burada sorulması gereken doğru şu olmalı idi "Kendimi ne kadar yetiştirdim ki, başvurduğum işleri hak ediyor muyum?". Eğer bu sorunun cevabını tam olarak veremiyorsanız bulacağınız işte bu soruya verdiğiniz cevap ile orantılı olacaktır. Yazılım alanında en önemli etken bilgi düzeyi, yaptığın projeler ve edindiğin tecrübeler. Sen kendini iyi yetiştirirsen Dünya'nın neresine gidersen git iş bulursun, yeter ki kendini yetiştirmiş ol. Diğer türlü hüsran. Peki burada kendini yetiştirmek dedikte bu tam olarak nasıl oluyor. Şimdi bu durumu beraber irdeleyelim. Şimdi iş bulmanda bazı etken maddeler vardır, bu maddeler neler;

(Evet: 1, Hayır: 0)
* İngilizce biliyor musun?          -> 1
* Hangi dilde yetkinliğin mevcut?   -> 1
* Bir proje geliştirdin mi?         -> 1

bu maddeler arttırılabilir. Bu maddeleri şu şekilde düşünmekte fayda var, burada bulunan her madde birer etken olarak toplanıyor. Yani siz ingilizce biliyorsanız burası bir oluyor, bir dilde yetkinliğiniz var ise burasıda bir oluyor gibi bunların hepsi toplanıyor. Siz burada bulunan bütün maddeleri bildiğinizi varsayarsak bir puana sahip birine göre iş olanağınız daha fazla.

İşin özü, kaliteli bir mühendis/yazılımcı olmakta, yoksa diğer türlü çok zor. Çünkü yazılım sektörü herkesin girip iş yapabileceği bir sektör olduğu için rekabette o kadar yüksek.
